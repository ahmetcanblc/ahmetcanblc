---
title: İnternet Üzerinden Para Kazanmanın 8 Yolu
updated: 2018-10-06 19:05
---

### 1. Web sitesi veya blog yapmak
Basit bir fikir: Bir web sitesi veya blog yap, okuyucular edin, sonra da sitede ürün satışı yap veya siteye reklam al. Fikir basit ancak uygulaması o kadar basit değil.

Sıfırdan bir site yaratmak oldukça zaman harcayıcı bir iş ve kendini bu işe adaman gerekiyor. Aynı zamanda yıllar boyu hiçe yakın para kazanma ihtimali ile hevesinin kırılmaması gerekiyor. Öğrenme aşaması da oldukça zorlayıcı, özellikle de bilgisayara aşina olmayanlar için.

Bir çok kişi buna büyük umutlarda başlıyor ve para gelmeye başlayana kadar yapılan işlerden bunalıyor ama eğer kararlı olursan, seyahat ettiğin dönemde bunun ödülü olarak düzenli bir pasif gelire sahip olabilirsin.

### 2. Satış Ortaklığı
Dışarıda bir sürü firma ürünlerini satman için para veriyor. Sen onların web sitelerine ziyaretçi gönderiyorsun, satış gerçekleşirse de komisyon alıyorsun. Bu, satış ortaklığı pazarlamasına (affiliate marketing) bir örnek.

Eğer kurulu ve işleyen bir web siten varsa, o zaman satış ortaklığına girmek için sadece web sitenin koduna bazı linkler eklemen yeterli olacaktır. Eğer ürünlere talep olacağını düşünüyorsan, akıllı anahtar kelimeler bulabilirsen ve şansın yaver giderse bunu çok basit bir web sitesi ile de yapabilirsin.

Satış ortaklığının başarılı olması yıllar süren bir şey değil ama hemen para kazanmak için oldukça akıllı olmasın. Ortak satış için tavsiye edilen sitelerden biri: Commission Junction.

### 3. Alan Adı (Domain) Satışı
Bu seçeneğin popüler olduğu günler geride kaldı ama eğer yaratıcı ve biraz da şanslıysan web alan adları alıp satarak para kazanabilirsin.

Yenileri veya süresi yeni dolmuş olan alan adlarını alabilir veya sana göre düşük fiyatlıları alıp daha yüksek fiyata satabilirsin.

Kısa ve dikkat çekici alan adlarının çoğu alınmış olduğu için bu strateji ile online para kazanman riskli olacaktır. Ancak yıldızların aynı hizaya gelirse ve biri sende olan alan adını satın almaya karar verirse, minimum iş yaparak iyi para kazanabilirsin. Şu siteyi deneyebilirsin: NamePros.

### 4. Ödeme Yapan Web Siteleri
Ödeme yapan web siteleri, reklam veren şirketler tarafından web sitelerine müşteri çekmek amacıyla kullanılır ve para kazanır. Bu sitelerde anket doldurmak, e-mail tanıtımlarını okumak, ürünleri almaları için arkadaşları tavsiye etmek, kullanıcı hesabı açmak gibi şeyler yapılması istenir.

Bunlarla ilgili sorunlardan birisi değerli zamanını başkalarına rahatsızlık verici işler için harcamandır. Ancak gerçekten yapacak bir işin yoksa ve boş zamanında biraz ekstra nakit kazanmak istersen, o zaman online para kazanmak için uygun bir yol olabilir.

Bunun bir avantajı kendi web siteni yapmanın ve bu konuda herhangi bir yeteneğine sahip olmanın gerekmemesi.
Bu tip bir iş için bir çok dolandırıcı site var ve muhtemelen “evde günde 1 saat çalışarak binlerce dolar kazanabilirsiniz” türünde istenmeyen postalara denk gelmişsindir. Karşına çıkan bu tür fırsatlarda başta endişelenebilirsin ama bu konuda çalışan yasal bir kaç tane firma var. Şu siteyi deneyebilirsin: CashCrate

### 5. Bir Ürün Yaratmak ve İnternette Satmak
Eğer belli bir alanda uzmansan, neden bu konuda bir e-kitap yazmayı, hatta bir ürün yaratmayı denemiyorsun?

Bu zaman gerektiren bir seçenek çünkü önce satacak bir ürün bulman ve sonra onu pazarlamak için beceri kazanmak gerekiyor. Ancak ürünün için bir pazar bulabilirsen ve ürün hakkındaki haberleri verimli bir şekilde yayılmasını sağlayabilirsen, çok kazanç elde edebilir ve yaratılmasından satışına kadar tüm süreci kontrol edebilirsin.

Satış yapılabilecek platformlardan bazıları: Ejunkie (dijital ürün satışı için), Etsy (sanatsal, yaratıcı işler için) ve CafePress (t-shirtler, baskılar ve diğer yaratıcı ürünler için).

### 6. Online Dükkan Açmak
Kendi ürününü yaratma imkanın yoksa neden başkalarının ürünlerini satmayı denemiyorsun? Geleneksel yoldan gidebilir ve eBay’de (Türkiye için GittiGidiyor.com) dükkan açıp evdeki eşyelardan bazılarını satabilir ve ekstra para kazanabilirsin.

Veya biraz daha işin içine girebilir ve ürün gönderimi gibi şeyleri deneyebilirsin. Ürün gönderimi, kendi malın olmayan ürünleri eBay (veya diğer online dükkanlar) aracılığı ile satmayı içeriyor. Satıcı olarak sen, ürünü toptancıdan alıp doğrudan müşteriye gönderebilir ve böylece satılmamış ürünün riskine girmeyerek oluşacak fiyat farkı üzerinden para kazanabilirsin.

### 7. Becerilerini İnternette Satmak
Grafik tasarım, metin yazımı, koçluk/danışmanlık, çeviri, programlama veya sanal olarak yapılabilecek herhangi bir yeteneğin varsa potansiyel işverenler bulmak için internete başvurabilirsin.

Kendilerinin yapamayacakları işler için başkalarına para ödeyecek bir sürü insan var. Bu noktada devreye sen giriyorsun. Yetenek gerektiren işler için yeteneğe sahip kişileri buluşturan çok sayıda site var.

### 8. Stok Fotoğraf Satmak
Fotoğrafı seviyorsan ve hayatını ondan kazanmak istiyorsan, stok fotoğraf sayfaları tam sana göre. Fikir basit: Fotoğrafı çekiyorsun, onaylanmış fotoğrafları çeşitli stok fotoğraf sitelerine yüklüyorsun. Sonra da insanların satın almalarını bekliyorsun.

Bu işin güzelliği bir kez fotoğraf yükledikten sonra işin bitmesi ve fotoğraf bir çok kez satıldıkça paranın gelmeye devam etmesi. iStockPhoto veya BigStockPhoto sitelerini deneyebilirsin.

### Başlamak için…
Bu başlıkların her biri için tüm detayları içeren sayısız web sitesi var. O yüzden bunlardan birinin kendin ve becerilerin için uygun olduğunu düşünüyorsan, başlamadan önce bir sürü bilgi edimen ve bir sürü şeyi araştırman gerekiyor. Önümüzdeki haftalarda biraz daha konunun derinlerine inen yazılar yayınlayacağız ama bu seni şu anda işe başlamaktan alıkoymasın!

Hayatını internet üzerinden kazanmak bazılarının söylediği kadar kolay değil. Benim para kazanmaya başlamam yıllar sürdü ama vazgeçmedim çünkü bu işi seviyorum ve dünyanın herhangi bir yerinden çalışabiliyor olmak bana emeğimin karşılığını tam olarak veriyor. Senin için ne uygunsa onu bul, internetteki ücretsiz kaynaklardan olabildiğince çok şey öğren ve vazgeçme. Biraz kararlılık ve ısrarcılıkla hayal ettiğin yerde bir LIP olarak yaşayıp çalışabilirsin.

> * Bu yazı Kirsty Henderson tarafından ilk olarak 27 Ocak 2009’da yayınlanmıştır.
[^1]: Kaynak: www.elvedaofis.com - [click here!](http://elvedaofis.com)
